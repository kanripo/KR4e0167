# -*- mode: mandoku-view; -*-
#+TITLE: 太白山人漫藁
#+DATE: 2015-08-25 00:23:35.605803
#+PROPERTY: ID KR4e0167
#+PROPERTY: BASEEDITION WYG    
#+PROPERTY: JUAN 卷三
<pb:KR4e0167_WYG_003-1a>¶
欽定四庫全書¶
　太白山人漫藁巻三¶
　　　　　　　　　　　　明　孫一元　撰¶
　　七言古詩¶
　　　松樹障子歌¶
眼底何人畫松樹一株兩株拂煙霧青入石泉形影空¶
老摧嵒壑愁日暮山鬼作靈夭矯行於莵受縛却回顧¶
摩挲雙眼看不眞恍然歩入廬山路氣寒心悸狂欲踆¶
<pb:KR4e0167_WYG_003-1b>¶
仰靣大叫眞宰怒雷霆排空頃刻成茒堂却被風拔去¶
停盃収巻起長嗟四壁秋聲雨如注¶
　　　畵孔雀引¶
吳溪大絹長十尋何人奪此造化心不寫凡鷹與快鶻¶
獨寫青山石上之文禽髙冠照水弄深碧翠尾隔花浮¶
暗金文章眞合自嫵媚雌雄長日青樹林君不見杜陵¶
詩中語意深見詩對畫如見箴赤霄𤣥圃湏往來慎勿¶
渇飲寒泉隂¶
<pb:KR4e0167_WYG_003-2a>¶
　　　咄咄行¶
太白山人愁咄咄洒淚盈把眼見骨夜深按劒燈熒熒¶
岀門萬里天突兀長江老龍作人語熒惑正照江之滸¶
短衣蒯緱節士歌破屋隂風動環堵蜀之劒閣國西門¶
䝟貐久據揚風塵䜿儒㡬年秉旄節民命視同鼎中鱗¶
憶昔孝皇養士恩銀章朱紱出入尊白頭至今坐通籍¶
急難誰肯排天閽嗚呼此事難再舉君臣大義從斯&KR2681;¶
回首欲投煙霧深釣竿獨抱滄溟去¶
<pb:KR4e0167_WYG_003-2b>¶
　　　酒酣歌贈鄭繼之地官¶
司徒之官不可求早年通籍金閨遊青袍只今厭奔走¶
兒女衣食泣道周屢見文章出翠釡未聞廊廟登天球¶
鄉闗萬里望不及風吹離思江花愁野人&KR0134;汝早歸來¶
塵埃骯髒難為儔朝廷嬖孽未除盡早晩尚有巴蜀憂¶
冰雪照野驚嵗暮行人烽火多阻修天狼出明東海㟁¶
哀凰獨叫西康州酒酣對汝不料事為此長歌歌未休¶
　　　黄山行¶
<pb:KR4e0167_WYG_003-3a>¶
黄山昔云與天通三十六峯常㝠濛晨昏日月轉地中¶
下連滄海沃焦東嘄陽一足啼遠松天雞野㟁巢髙風¶
中有靈跡世難窮洞門水簾捲鬱葱五色閃映金銀宫¶
秋風花落青桂叢聞有高人秘其蹤洗藥流出砂泉紅¶
長年兀坐石牀空萬物入手愁化工吾聞此山元氣鍾¶
異人往往時相從苔篇鳥書雲霧封我來啓此心忡忡¶
洞裏韓終倘相逢倒景同佩蒼精龍萬二千年夀無終¶
　　　山中人歌¶
<pb:KR4e0167_WYG_003-3b>¶
山風日暮吹黄獨山人歸來山中宿白雲萬頃髙映屋¶
山光相對眉髪緑萬物到手吟不足詩草牀頭牛腰束¶
麋鹿相過亦不觸毳袍芒蹻識高躅上皇之時道超俗¶
吾聞不死遊亭毒我今鍊藥山之麓山中之人駕黄鵠¶
　　　劒閣行寄彭濟物總制¶
老子輕裘豪且雄挽弓射龍江水中落日半壁翻江赤¶
巫峽明月啼𤠔狨中原一髪渺何許峨岷萬里來秋風¶
古云劒閣罪真宰盗賊竊據今無同地生度量固人力¶
<pb:KR4e0167_WYG_003-4a>¶
全活民命天為忠健兒倒戈喜多夢歸來散馬關之東¶
燕然銅柱亦細事致君堯舜臣之功野夫甘守西山餓¶
再見庶物回冲融庶㡬乎再見庶物回冲融¶
　　　松厓歌寄方方伯夀卿¶
吾聞徂徠之山嶻嶭髙萬丈上有古松千尺蟠踞厓之¶
顚白日行天不到地蒼藤翠蔦倒挂相鈎連皴皮剝落¶
根半露偃蓋反走枝相纒下有元精山靈秘流膏入土¶
今千年樵人牧豎不敢伐乃知神物天能全隂厓半夜¶
<pb:KR4e0167_WYG_003-4b>¶
起蛟蠖哀壑萬里含雲煙世間此木不見用偃蹇獨卧¶
空山前只今大厦將傾圮風雨無庇眞堪憐嗚呼安得¶
此木供採用能令四海蒼生重熙然¶
　　　南屏山歌¶
屏之山兮髙且閒雲㝠㝠兮水潺潺山中人兮古心顔¶
坐白石兮擷翠菅雙鳥忽兮翻飛念塵世兮多違夕陽¶
下兮千里眇悵望兮不歸¶
　　　吳氏䨇桂歌¶
<pb:KR4e0167_WYG_003-5a>¶
吳家軒前有䨇桂虬枝曲鐵相交蹉黒飈一夜鬼神㑹¶
天香墮地愁素娥露靄向曉半身濕煙痕翠剥莓苔多¶
邇來更借栽培力開花無數黄金柯君家兄弟好竒古¶
攜我共坐青婆娑月色輕揺白鸞箑秋光浮動金叵羅¶
氣酣耳熱發大叫仰面不怕眞宰訶寒蟾無語𤣥兎泣¶
一泓翠影揺山河相看一笑唾壺缺攬筆贈君䨇桂歌¶
　　　題梅花贈太守黄子和¶
使君作郡滄洲邊我曽一見神翛然長髯方瞳有仙骨¶
<pb:KR4e0167_WYG_003-5b>¶
種梅猶記羅浮巔瓊盤鐵曲一萬本茒屋正在春風前¶
寒姿自照日杲杲白鶴下叫青溪煙我歸管領君勿嗔¶
采花拾實還候君¶
　　　南榮老人歌¶
南榮老人睡起晩過午柴門日初轉下牀看山嬾不冠¶
山光樹光渾莫辨秋風更覺草堂深鳥雀相馴機事淺¶
平生得處不湏書愛雲弄泉歳華晏¶
　　　跨驢遊西山天竺寺¶
<pb:KR4e0167_WYG_003-6a>¶
秋葉滿林吹亂紅秋光半在山寺中老衲迎門解幽事¶
一見呼我長髯公薫爐相對坐中夕松聲泉韻何冲融¶
獨鶴隔竹向人立欲鳴未鳴幽意同氣酣日落豪思發¶
詩成三繞青桂叢造物小兒玩人世俯仰何必悲無窮¶
布袍斗笠自髙格狂歌醉叫驚山翁歸來明月散林影¶
驢背仰嘯秋山空¶
　　　泛髙士湖(有引/)¶
　　　　正德乙亥孟春十四日予與石川子泛舟西¶
<pb:KR4e0167_WYG_003-6b>¶
　　　　湖時石川子着方山冠予戴華陽巾被髙士¶
　　　　服把酒四望予顧謂石川子曰昔青蓮居士¶
　　　　李白與尚書郎張謂泛沔州南湖因改為郎¶
　　　　官湖今日予與子遊頗追跡前事西湖固可¶
　　　　為髙士湖矣石川子一大笑酹酒于湖命予¶
　　　　作詩紀之予時已爛醉即信口長短成篇不¶
　　　　竄易一字¶
我聞唐家李白一世賢郎官之湖至今傳我今與子繼¶
<pb:KR4e0167_WYG_003-7a>¶
其跡勝事豈許昔人專方冠野服興不淺駕船載酒凌¶
蒼煙千山萬山兩㟁如羣龍蜿蜒盡在几席前青山落¶
杯底白日行舟邊黿鼉突兀波面出大魚小魚争避船¶
君把斗酒我歌扣舷天風下來雲葉翩翩爛醉騎鯨遊¶
崑崙巔¶
　　　春前五日大雪¶
一夜雪飛石徑齊清晨壓我茒屋低小奴開門抱甕出¶
赤脚汲水愁衝泥牆頭飢烏太無頼繞我堦上啞啞啼¶
<pb:KR4e0167_WYG_003-7b>¶
南山黄獨寒無苗長鑱歸來風怒號¶
　　　按察使劉元瑞惠寶劍歌¶
劉侯意氣天下無惠我寶劍來昆吾腰間斜解虎頭綬¶
魚皮纒鞘蒼波麤鑄煉自是神明力歐冶已死風胡徂¶
泰山為砥作平地東海出淬蒼鱗枯星迎寶鍔孤光動¶
赤帝篆文留其膚天地相視忽改色樹木慘怛風號呼¶
空山日暮熊兕走蛟騰鯨駭翻江湖黄雲古壘結不散¶
寒䲭嘯雨愁荒蕪憶昨邊烽接天起闗城不守失邊鄙¶
<pb:KR4e0167_WYG_003-8a>¶
天子憂惶費經理今雖掃逐猶未已國無守臣國之恥¶
劉侯劉侯莫輕擬元也闗中豪傑士只今契㑹風塵裏¶
酒酣擊劍哀歌起揚眉結義從此始萬里同行報天子¶
　　　謝鮑山人採松花見寄¶
山人縛屋黄山巔青松萬株盤屋前春風摘取花滿裹¶
逢人遥寄呉門仙吳門仙人身已輕服花更向靈氣生¶
白日獨坐若木下滄海如席龍不鳴昨夢訪君松樹樾¶
赤脚蹋雲石苔滑天風颯颯吹欲醒歸來松際留明月¶
<pb:KR4e0167_WYG_003-8b>¶
　　　錢員外畫小石山歌¶
錢侯畫石大者如踞彪小石犖确如驚虯雲際十峯五¶
峯出白日不動蒼煙浮中有山人煮石處茒屋藏縛青¶
厓幽黄鶴飛來飲丹穴月中桂樹枝相樛錢侯錢侯有¶
仙骨手奪造化與天侔我有仙人九節碧玉杖與侯還¶
訪崑崙十二之蓬丘¶
　　　致道觀看七星檜樹歌¶
海虞山前突兀見古檜眼中氣勢相盤拏上應七耀分¶
<pb:KR4e0167_WYG_003-9a>¶
布有神㑹地靈千歳儲精華皴皮無文盡剥落老根化¶
石吞泥沙據山&KR1041;峞映壑&KR1947;谺身枯溜雨枝黒藏蛇佇¶
立頃刻雲霧遮日落未落山之厓同行觀者皆歎嗟舌¶
捫頸縮無敢譁歸來靈物不可究夜宿撼牀恐龍鬭¶
　　　鮑氏藏書樓歌¶
鮑君藏書十萬軸氣壓石渠呑天禄縹囊緗帙盡古今¶
竹簡蝌蚪驚觸目昔從惠子見多方後聞張華載滿轂¶
唐時世南行秘書豈獨李邕號書簏今於君家盡見之¶
<pb:KR4e0167_WYG_003-9b>¶
挿架堆床動成束我夢化作太乙精手燃青藜訪君屋¶
緯象𤣥文發隱竒夜半風雨衆靈哭嘗聞聚書後必興¶
况是魯齋舊儒族六經行天日月明文章末學厭紛逐¶
鳳衰麟死三千春主持吾道寧無人¶
　　　題古木竹石圖¶
石根拖雨雲脚過老木&KR1947;谺石欲墮白日抱珥天色微¶
翠葆含吟風勢大山空徃來不見人山鳥一聲山竹破¶
當時此畫作者誰湘娥猶泣真宰悲¶
<pb:KR4e0167_WYG_003-10a>¶
　　　吳偉瀑布圖¶
何人畫此瀑布圖巔厓老樹雲糢糊風前披拂佇玩久¶
筆力乃是江夏吳吳生當世名第一揮毫落紙人莫及¶
骨格老硬神氣清飛濤漱石石欲立懸巖遠勢亦可愛¶
直㵼似是廬山派槲葉瑟瑟天風來晴沙碧嶼蒼茫外¶
美人隔水把瑶草鴻雁雙飛鸂䳵小天寒日暮意無極¶
青石漠漠望中杳我生蹤跡眞好竒年來遠結滄洲期¶
眼中見此足幽賞分泉煮石聊自怡¶
<pb:KR4e0167_WYG_003-10b>¶
　　　黄山歌贈戴仲良¶
吾聞黄山三十六峰青挿天懸厓峭壁萬文飛流泉古¶
松盤壑風吼地蒼藤翠蔦白日生雲煙竒石媚幽獨小¶
芝紅欲然若有人兮山之巔烹霞煉石元化旋宇宙入¶
手春無邊有時黄鶴鳴翩躚且吹玉笛桃花前月明相¶
約講重𤣥我來手持青苔篇龍漢之祕心相傳洞中一¶
笑三千年¶
　　　蟠桃圖為鮑氏母夀¶
<pb:KR4e0167_WYG_003-11a>¶
鮑君寄我蟠桃圖緘書相示來中吳索詩詠圖為母夀¶
牙籖錦軸雲光敷風前披拂佇玩久滄海萬里島嶼孤¶
紫文緗核大於斗此木要與凡植殊春風倒捲綘羅袖¶
酒暈時上紅玉膚雲烘霞蒸光不定一顆不易千明珠¶
昌容綠華駕文鯉王喬琴高乘白鳬摘桃實兮來仙都¶
飄飄蕙帶雲霞襦捧桃獻酒為母夀三千年後遊蓬壺¶
　　　分歳詞¶
去年分嵗東海涯今年分嵗山人家地爐盤礴笑傖父¶
<pb:KR4e0167_WYG_003-11b>¶
隔座呼酒聲啞啞采餌飣盤出鮮脆還從盃靣分椒花¶
吳儂相向祝如願兒大軒冕田桑麻吾亦不祝亦不嗔¶
但敎有酒夀吾身¶
　　　題楊明府山水圖歌¶
楊宰手持山水圖打門過我聲相呼登堂展圖急相示¶
雲煙滿靣秋疎疎畫者何人得天力長風萬里動地急¶
攬衣縮頸不敢前袖中怕有波濤入洞庭之派湘漢分¶
君山一㸃入青雲上有老龍吹笛處月明彷彿清韻聞¶
<pb:KR4e0167_WYG_003-12a>¶
黄鶴樓前花事闌黄陵廟裏竹隂間沙鷗野鶩殊可樂¶
蹋浪翻萍時自還彭蠡兩㟁煙樹依中有陶朱釣魚磯¶
飯餐鰕菜常容與手著魚經無是非楊宰楊宰心思聰¶
平生愛畫精天工要令知我歸來處便是圖中陶朱公¶
　　　平厓道人歌¶
道人致身何蕭爽縛屋青厓平如掌年來漫有雲霞想¶
道骨仙風日應長雲裏金支下翠旗夜半猿鶴鳴蕙帳¶
長生木瓢白石樽對月松醪引翠浪浩歌日暮采瑶花¶
<pb:KR4e0167_WYG_003-12b>¶
大澤空山自來往¶
　　　周舜卿山水圖歌¶
周生初學盛子昭畵手相傳心獨勞後來却擬戴文進¶
落筆開縑分秋毫氣韻浮動意已極挂出滿堂皆動色¶
山腰半掃雲氣横樹杪瀟瀟天風急瀑布下挂蒼厓間¶
近看頗類匡廬山又見武陵桃更有商嶺芝松間似是¶
黄與綺皓首相從同避時一朝出山回帝力四海爭看¶
歌羽翼至今漢道有光輝對畵感事心歎息周生周生¶
<pb:KR4e0167_WYG_003-13a>¶
名已著平生所畵亦無數此幅差勝盛與戴高堂白日¶
生煙霧¶
　　　黄山歌¶
黄山嶻嶭㡬萬里亂峯如龍矗雲起晨昏日月轉山腰¶
三十六軸盤地底崑崙渤澥氣勢來衡嶽匡廬逺相倚¶
長年㝠濛飛煙霞白日雜遝走麋麂玉泉丹砂鍾靈根¶
芝草琅玕長不死中有高人事隱棲縛屋開門亂雲裏¶
崖木野藤時作花澗水泠泠石齒齒牀頭木瓢白石鐺¶
<pb:KR4e0167_WYG_003-13b>¶
簷頭甕牖烏皮几避世應同尸鄉翁著書還擬鶡冠子¶
我亦乾坤放逸人探竒名山興未已落日長歌招隱詩¶
采藥尋君從此始¶
　　　題張玲畵四時花¶
張子寫生人歎嗟解衣停筆思盤拏金盂倒汁墨痕斜¶
挽回物力春豪奢風前脉脉牡丹芽小草濈濈爭含葩¶
夏榴秋蕖取次花四時㑹有重幃遮不敎飛泊委泥沙¶
請子更寫古松枒清隂盤據山人家石鼎煮苓延嵗華¶
<pb:KR4e0167_WYG_003-14a>¶
　　　西湖山居¶
道人縛屋南山裏西湖正對柴門底藜杖經旬嬾出門¶
門前看湖聊爾耳秋風撫掌桂花開坐對白石歌隱士¶
溪翁住近不相知晨昏同飲西湖水¶
　　　環溪釣處為陳憲僉題¶
長樂山水閩中雄諸峯北來開巃嵸一溪發源深莫極¶
環繞却與諸山逢山根倒挿溪水碧山靄冥冥溪樹失¶
鴰鶬鸂䳵啼向人四面波光山月出美人有時坐溪邊¶
<pb:KR4e0167_WYG_003-14b>¶
竹竿裊裊牽春煙腰間笭箵興自好日暮吟對江花前¶
我亦平生稱釣翁十年避地滄溟東他時倘慕三花樹¶
萬里來尋煙霧中¶
　¶
　¶
　¶
　¶
　太白山人漫藁巻三¶
